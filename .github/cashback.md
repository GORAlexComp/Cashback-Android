
# Національний кешбек

**Національний кешбек** — це державна програма, спрямована на стимулювання купівлі товарів українського виробництва та підтримку внутрішньої економіки. Учасники можуть отримувати кешбек у розмірі **10%** від вартості товарів із позначкою *«Зроблено в Україні»'*, але не більше **3000 гривень** на місяць.

<br>

### **:large_blue_circle: Як взяти участь:**  
1. Зареєструватися в мобільному додатку *«Дія»* та активувати послугу *«Національний кешбек»*.
2. Прив’язати банківську картку, з якої здійснюватимуться покупки.
3. Кошти кешбеку нараховуються на спеціальний рахунок, однак зняти їх готівкою неможливо. Їх можна використати на локальні послуги. Серед них: медичні послуги, спорт, кіно, ресторани, оплата комунальних послуг, транспорту, мобільного зв'язку. Також кешбек можна використати на підтримку ЗСУ або купівлю військових облігацій.

###

### **:large_blue_circle: Як купувати:**

В рамках програми доступні товари українського виробництва, в тому числі лікарські та медичні вироби, які додані виробником до спеціального [Переліку.](https://madeinukraine.gov.ua/national-cashback/perelik-tovariv) Кешбек не надається на підакцизні товари за виключенням алкогольних напоїв, вироблених без додавання спирту, а саме — вин виноградних, вин плодово-ягідних і напоїв медових.
Програма фінансується за рахунок міжнародної допомоги, тому використання цих коштів на інші потреби, наприклад оборонні, неможливе.

###

### **:large_blue_circle: Період дії:**  

Кошти, накопичені у 2024 році, можна використовувати до **31 січня 2025 року**.

<br>

---

Наразі у програмі авторизовані: ПриватБанк, Ощадбанк, Sense Bank (Сенс Банк), А-банк, ПУМБ, UKRSIBBANK (Укрсиббанк), monobank (Універсал Банк), Укрексімбанк, Глобус, Укргазбанк, Банк Кредит Дніпро

Координатором програми Національний Кешбек виступає Міністерство економіки України. В реалізації проєкту беруть участь Міністерство цифрової трансформації України, АТ “Зроблено в Україні”, ДП “Дія”, Державна податкова служба, розрахунковий банк - Ощадбанк та уповноважені банки України. Технологічним партнером в реалізації програми виступає міжнародна платіжна система Mastercard. Операційним партнером проєкту є міжнародна компанія платіжних технологій Visa.

*`Експериментальний проєкт діє до 31 грудня 2025 в межах фінансування, що буде передбачено бюджетом на 2025 рік. Пілотний етап буде діяти з 2 вересня 2024 по 31 грудня 2024. Використати кешбек, отриманий за покупки в вересні - листопаді, можна буде до 31 січня 2025 року. Кошти кешбека, нараховані за покупки в грудні, будуть виплачені в лютому 2025 року і їх можна буде використати впродовж 2025 року.`*
